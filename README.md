# Комплект для використання KrakenSDR в польових умовах

Конструкція розроблялась в напівпольових умовах при відсутності нормальної майстерні, задля того щоб перевірити працездатність ідеї використання KrakenSDR для військових потреб, в тому числі задля перевірки точності. Через це конструкція має дещо кустарний вигляд (термоклей, ізолента тощо), але при цьому її легко відтворити маючи прямі руки і мінімум інструментів. При цьому все ще лишається великий простір для вдосконалення, наприклад непогано було б прикрутити герметичний Ethernet та силовий роз'єми до корпусу замість нерозборного варіанту з кабелями як зараз.

### Зауваження:

- Лінійний масив антен має парусність і крутиться за вітром - зробіть так щоб мачта не оберталась, бо траверса працює як флюгер
- Це додаткова причина частіше калібруватись (вираховувати кут антени до справжньої півночі), бо за ніч антена цілком може провернутись на 1-2 градуси
- Всі перешкоди між антеною та джерелом сигналу (будинки, дерева, рельєф) зменшують і так невелику точність пеленгації
