# Зборка диполів

- Готовий диполь:
<img src="img\img1.jpg" style="height: 250px; width:200px;"/>

- Корпус диполя:
<img src="img\case.png" style="height: 250px; width:250px;"/>
<a href="корпус_диполя_3D_друк.zip">Скачати модель корпуса диполя під 3D-друк</a>


- Плече диполя (резонанс ~446 МГц)
<a href="плече_діполя.dxf" target="_blank">Скачати креслення в форматі DXF</a>
<img src="плече_діполя.svg" style="height: 200px; width:250px;"/>

Відео із зауваженнями по зборці:
https://youtu.be/QFiHPVZvDwM

Необхідна кількість - 5 шт. Бажано зробити 7 шт (1 зламається, 1 загубиться, потім зробити такий самий буде важко)

## Необхідний інструмент, в тому числі:
- антенний аналізатор
- паяльний фен + паяльник + припой + каніфоль + флюс для [пайки алюмінію](#soldering) 
- клей цианокрилат двокомпонентний
- знежирювач (спирт)

## Необхідні деталі:
- корпус диполя (3d-друк, темно-зелений пластик) та кришки до нього
- алюм. трубки для плеч диполей (див. креслення)
- гвинти М5х40 (плоска шляпка) та гайки

## Порядок зборки:
- трубка диполя шліфується надфілем в місці пайки таким чином, щоб утворилась пласка ділянка 1х3 мм, що доходить до края трубки
<img src="img\img2.jpg" style="height: 250px; width:200px;"/>

- на 2 трубки наноситься припой (щодо тонкощів [пайки алюмінію](#soldering) див. нижче). Пропаяна ділянка має доходити до края трубки. Якість пайки перевіряється механічним чином - спробуйте її зірвати легкими продольними ударами по припою вздовж вісі трубки
<img src="img\img3.jpg" style="height: 250px; width:200px;"/>

- від роз'єму відламуються зайві лапки контактів таким чином, щоб лишився центральний контакт та верхній контакт зі сторони трубки-екрану, потім залужуються
- роз'єм, трубки та корпус диполя знежирюються спиртом, залишки флюсу прибираються
- роз'єм вставляється в посадочне місце в корпусі диполя. Перевіряється що стоїть рівно (вісь різьби перпендикулярно корпусу, сам роз'єм щільно прилягає до стінок)
<img src="img\img4.jpg" style="height: 250px; width:200px;"/>

- вставляється трубка що має з'єднуватись з центральною жилою (дивись на положення упора в корпусі котрий задає зазор між трубками). Якщо трубка сидить в отворі дуже нещільно і випадає, витягніть її та гарячим паяльником зробіть 3 канавки (під кутом ~120 градусів одна до одної) з торця отвору під трубку
- трубка припаюється до центральної жили
- таким же чином припаюється трубка до екрану

<img src="img\img5.jpg" style="height: 250px; width:200px;"/><img src="img\img6.jpg" style="height: 250px; width:200px;"/>

- обидві трубки та роз'єм фіксуються невеликою кількістю цианокрилата щоб уникнути механічного пошкодження
- диполь перевіряється антенним аналізатором, порівнюється з іншими диполями, по необхідності переробляється
- трубка котра відповідає центральній жилі маркується, наприклад кільцем з термоусадки не клеєвій основі 5-10 мм довжиною. Це необхідно щоб **_під час кріплення на траверсу всі диполі дивились центральною жилою (плечем) вгору_**

**_Кожен диполь має бути герметичним. Всі диполі мають мати фазову симетрію_** , що має проявлятись в т.ч. у резонансі на одній й тій самій частоті. Порядок перевірки диполів:
- закріпляєте траверсу стаціонарно горизонтально, бажано подалі від металевих конструкцій
- по черзі прикручуєте диполі до однієї точки на траверсі, під'єднуєте одним і тим самим фідером (1.5м+), відходите з антенним аналізатором якнайдалі та міряєте частоту резонансу
- розбіжність частоти резонансу між диполями має бути в межах 1 МГц

Основна причина розбіжності по частоті між диполями - різний зазор між трубками. Переконайтесь що обідві трубки торкаються стопора в корпусі, за необхідністю перепаяйте. Також завелика кількість припою на одній із трубок може вплинути на частоту резонансу.

## Фінальна зборка:
- роз'єм та трубки диполя повноцінно приклеюються до корпуса зсередини
- в корпус вставляється пластикова кришка котра прикриває місце пайки
- проклеюються всі стики диполя (кришка, навколо роз'єму, навколо трубок, торці трубок за необхідністю), диполь має бути повністю герметичним

<img src="img\img7.jpg" style="height: 250px; width:200px;"/><img src="img\img8.jpg" style="height: 250px; width:200px;"/>
<img src="img\img9.jpg" style="height: 250px; width:200px;"/>

- отвори у корпусі під гвинти для кріплення до траверси просверлюються свердлом ф5 (може з'їхати міжосьова відстань після 3д-друку)
- гвинти М5х40, попередньо пофарбовані та знежирені, вставляються в отвори та фіксуються в корпусі цианокрілатом (різьба та шляпка)
- блискучі елементи диполя (трубки) вкриваються **тонким** шаром фарби, вважай "бризкаються", щоб крізь фарбу проступав метал. Велика кількість фарби потенційно може привести до відхилення в показниках роботи антени через наявність у фарбі металів.
- на гвинти накручуються гайки М5
<img src="img\img10.jpg" style="height: 250px; width:200px;"/>

## <a id="soldering"></a> Пайка алюмінія

- Потрібна паяльна станція з феном, або просто паяльний фен, інакше трубку важко прогріти і вона швидко охолоджується
- З власного досвіду звичайний припоєм ПОС-61 паяється краще ніж низькотемпературними з додаванням срібла
- Непогано себе зарекомендував ось такий флюс
https://prom.ua/ua/p577055255-flyus-pasta-dlya.html

### Порядок дій при пайці (мій досвід):
- Трубку зажимаєте у тисках
- Жало паяльника вставляєте в протилежний від місця пайки кінець трубки, щоб не давати їй охолоджуватись
- Феном грієте місце пайки
- Наносите флюс і максимально швидко, поки флюс не вигорів, підносите проволочку припою так, щоб на зашліфованій ділянці утворилась крапля. Продовжуєте гріти феном
- Крапля можє не прилипнути відразу. Продовжуєте гріти феном, наносите флюс зверху краплі. З кожним нанесенням крапля буде краще і краще змочувати місце пайки. Старайтесь наносити флюс так, щоб крапля змочила торець трубки, тобто не було зазору між торцем і місцем пайки
- Залишаєте пропаяну трубку охолоджуватись, потім перевіряєте місце пайки на міцність легкими продольними ударами по припою, наприклад, обухом ножа

## Де можна придбати елементи конструкції (приклад):

Роз'єм SMA ("Разъем SMA-F KWHD Female на плату 90 град. L=23mm")
- https://www.nikom.biz/product_A145029.html
- https://voron.ua/catalog/035346--razem_sma-f_kwhd_female_gnezdo_na_platu_90_grad?lang=ru (використовував саме такий)
- https://prom.ua/ua/p1544436475-razem-sma-kwhd.html (саме цей я не тестував на відповідність отвору в корпусі, але має підійти)

Цианокрілат двокомпонентний
- https://epicentrk.ua/ua/shop/mplc-klei-akfix-705-shvidkogo-skleyuvannya-400-ml-1eb96a36-9013-614c-a259-4fa76f03cc38.html

Труба для диполів:
- https://epicentrk.ua/ua/shop/truba-profilnaya-kruglaya-alyuminiy-anodirovanoe-serebro-1-m-d8x8x8x1x1000mm.html

Кришка на плече (трубку) диполя:
- https://epicentrk.ua/ua/shop/mplc-zagluska-krugla-zovnisna-8-mm-10-st-cornij-rdn-8-blk-107-1edb114c-0526-6c6c-89f2-7972dc888971.html
- https://epicentrk.ua/ua/shop/mplc-zagluska-dla-otvoriv-8-mm-10-st-cornij-to-8-blk-203-1edc6fe8-dec7-602e-9e7a-c9732497d757.html

Гайка М5 для кріплення диполя до траверси (барашкові не можна, бо резонанс попливе):
- https://epicentrk.ua/ua/shop/gayka-shestigrannaya-m5-40-sht-expert-fix.html

Гвинт М5х40, на 5 диполів потрібно 10 штук, відповідно 2 упаковки:
- https://epicentrk.ua/ua/shop/vint-metricheskiy-din-965-5x40-mm-8-sht-expert-fix.html

